汤誓，即商王汤敬畏天命，替天行道，吊民伐罪，作战之前所宣告的誓师词。
汤，即成汤、商汤，名履，又称天乙。乃商朝先公契的第十四世孙，商朝的创立者。

伊尹相汤伐桀，升自陑，遂与桀战于鸣条之野，作《汤誓》。

王曰：“格尔众庶，悉听朕言。非台小子敢行称乱，有夏多罪，天命殛之。

今尔有众，汝曰：‘我后不恤我众，舍我穑事而割正夏？’予惟闻汝众言，夏氏有罪，予畏上帝，不敢不正。

今汝其曰：‘夏罪其如台？’夏王率遏众力，率割夏邑。有众率怠弗协，曰：‘时日曷丧？予及汝皆亡。’夏德若兹，今朕必往。

“尔尚辅予一人，致天之罚，予其大赉汝！
希望你们辅佐我，行使上天对夏桀的惩罚，我将重重的赏赐你们！


尔无不信，朕不食言尔不从誓言，予则孥戮汝，罔有攸赦。”
你们不要不相信，我决不会不遵守诺言。如果你们不遵守我的誓言，我就使你们沦为奴隶，或者加以刑杀，以示惩罚，不会赦免一个人。








