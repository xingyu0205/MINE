诰，告诫劝勉也。“大诰”即普遍广泛地告谕、宣布。

武王崩，三监及淮夷叛，周公相成王，将黜殷，作《大诰》

王若曰：“猷！大诰尔多邦，越尔御事。
周公代宣成王之命说：啊，我现在遍告你们各国诸侯和你们这些办事大臣。
  - 若 代理成王

弗悼！天降割于我家，不少延洪惟我幼冲人，嗣无疆大历服。
不幸啊! 上天给我们降下灾祸，近来一直没有间歇过, 我小子年轻幼稚继承了这份千秋大业，
  - 冲人 冲动都小孩子

弗造哲，迪民康，矧曰其有能格知天命？
我没有达到圣贤的道德，引导我的百姓过上安乐的生活，我怎么能说自己推究认知了天命呢！

“已！予惟小子，若涉渊水，予惟往求朕攸济。
“唉！我小子， 好像准备渡过深渊一样，必须寻求可以安全渡过的方法。

敷贲，敷前人受命，兹不忘大功， 予不敢闭于天降威，用宁王遗我大宝龟，绍天明。
因而，我应当把占卜的吉兆公布于众，我不敢忘记武王伐纣的功绩，我不敢把上天降下灾难这件事隐瞒起来，
把大宝神龟助先王接受天命的事实宣布于众，如此便可以不失掉先王所创建的功业，我要用文王留给我们的大宝神龟，卜问天命。
  - 宁王 文王

即命曰：‘有大艰于西土，西土人亦不静，越兹蠢。
我走到大宝神龟面前祷告说：“西土有大灾难了，西土的人心也不安定，现在也开始蠢动起来。


殷小腆，诞敢纪其叙。


天降威，知我国有疵，民不康。


曰：‘予复’！反鄙我周邦，今蠢，今翼日，民献有十夫予翼，以于敉宁、武图功。


我有大事，休？’朕卜并吉。


“肆予告我友邦君越尹氏、庶士、御事，曰：‘予得吉卜，予惟以尔庶邦，于伐殷逋播臣’


尔庶邦君越庶士、御事罔不反曰：‘艰大，民不静，亦惟在王宫邦君室。


越予小子，考翼不可征，王害不违卜？’

“肆予冲人永思艰，曰：呜呼！允蠢鳏寡，哀哉！


予造天役，遗大投艰于朕身。


越予冲人不卬自恤。义尔邦君，越尔多士、尹氏、御事。


绥予曰：‘无毖于恤，不可不成乃宁考图功。


“已！予惟小子，不敢替上帝命。


天休于宁王，兴我小邦周，宁王惟卜用，克绥受兹命今天其相民，矧亦惟卜用？


呜呼！天明畏，弼我丕丕基！”


王曰：“尔惟旧人，尔丕克远省，尔知宁王若勤哉！


天閟毖我成功所，予不敢不极卒宁王图事肆予大化诱我友邦君：天棐忱辞，其考我民，予曷其不于前宁人，图功攸终？


天亦惟用勤毖我民，若有疾，予曷敢不于前宁人攸受休毕？”


王曰：“若昔朕其逝，朕言艰日思。


若考作室，既厎法，厥子乃弗肯堂，矧肯构？


厥父菑，厥子乃弗肯播，矧肯获？


厥考翼，其肯曰：‘予有后，弗弃基？’肆予曷敢不越卬敉宁王大命？



若兄考，乃有友伐厥子，民养其劝弗救？”


王曰：“呜呼！肆哉，尔庶邦君，越尔御事。


爽邦由哲，亦惟十人，迪知上帝命，越天棐忱，尔时罔敢易法！


矧今天降戾于周邦？惟大艰人诞邻胥伐于厥室，尔亦不知天命不易？


“予永念曰：天惟丧殷，若穑夫，予曷敢不终朕亩？


天亦惟休于前宁人，予曷其极卜？


敢弗于从率宁人有指疆土？矧今卜并吉？


肆朕诞以尔东征。天命不僭，卜陈惟若兹！”







